---
title: "Suomen E-tunnus Oy"
subtitle: "2013 - 2015"
order: c
image: "1.jpg"
---

Syksyllä 2013 olin mukana tiimissä joka toteutti e-tunnus.fi -verkkopalvelun. E-tunnus oli niin kutsuttu laskutuspalvelu, jonka kautta voi laskuttaa työnsä ilman että tarvitsee perustaa omaa yritystä.

Palvelukonsepti toimii niin että käyttäjät lähettävät verkkopalvelun kautta tiedot laskuista. Laskut välitetään asiakkaille ja maksettujen laskujen perusteella muodostetaan palkkaerittelyt ja maksetaan palkka käyttäjille. Käyttäjät voivat seurata laskujen ja palkanmaksun tilaa verkkopalvelun avulla.

Verkkopalvelu avattiin vuoden 2014 alussa ja sen jälkeen ylläpidin ja pikkuhiljaa kehitin sitä eteenpäin. Jossakin vaiheessa huolehdin myös asiakaspalvelusta vastaten sähköposteihin ja puheluihin.

Verkkopalvelu toteutettiin web-hotelliin PHP:lla. Selainpään toiminnallisuudet tehtiin JavaScriptillä jQuery-kirjaston avulla. Sovelluksen pohjana oli CakePHP-sovelluskehys, joka noudattaa MVC-mallia. Tietokantana oli MySQL. Sovellus myös integroitiin taloushallintaohjelmisto Netvisorin kanssa, jonka REST-rajapinnan kautta voidaan välittää tiedot laskuista.

Teknisen toteutuksen ohella oppi myös sen kuinka tämänkaltainen palvelu vaatii paljon laajemman kokonaisuuden huomioonottamista kuin vain pelkkä teknologia-stäkki. Palvelun on toimittava tosielämässä oikeassa maailmassa, jossa lainsäädäntö ja kolmannet osapuolet asettavat omat rajoitteensa ja vaatimuksensa. Laskutus, palkanmaksu, vakuutukset, yhteistyö tilitoimiston, pankin ja vakuutusyhtiöiden ja verottajan kanssa pitää kaikki ottaa huomioon.

Oli todella mielenkiintoista olla mukana rakentamassa tätä palvelua alusta lähtien ja nähdä kuinka se saatiin toimimaan, kuinka siihen saatiin käyttäjiä sekä kuinka siitä oli käyttäjilleen hyötyä.