---
title: "Frontle keikkahakukone"
subtitle: "2013"
order: d
image: "3.jpg"
---

Vuonna 2013 olin mukana startup-yrityksessä Protomo-yrityshautomolla. Rakensimme viiden hengen tiimissä nettiin keikkojen hakupalvelua nimeltä Frontle.

Palvelun pyrkimyksenä oli helpottaa keikkojen ja konserttien hakua netistä, esimerkiksi niin että pystyisi helposti yhdestä paikasta kootusti näkemään mitä keikkoja on tulossa missäkin kaupungissa haluttuna ajankohtana. Palvelu järjesti hakutuloksia keikkojen suosion ja sosiaalisen median hypen mukaan suosittujen some-palveluiden hengessä. 

Frontlea lähdettiin rakentamaan Ruby on Rails -webbikehyksen päälle. Kehitin itse Frontlen front-end-puolta.

Frontle (myöhemmin nimellä Gigwhale) ei ole enää toiminnassa. Netissä ei edelleenkään ole kattavaa tällaista palvelua vaan tieto konserteista on hajallaan siellä sun täällä. Frontle sai kuitenkin jonkunverran tunnustusta Startup-piireissä ja voitti jonkinlaisen kilpailunkin niin että se pääsi Lontooseen pitsalle.

Aika tässä projektissa oli erittäin hyödyllistä sen suoman kokemuksen kannalta. Protomolla pääsi tutustumaan kiehtovaan lean startup -maailmaan ja kaikkeen kulttuuriin, mitä siihen liittyy. Oli mielenkiintoista tutustua muihin Protomon tiimeihin ja tapahtumiin.
