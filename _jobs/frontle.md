---
title: "Frontle keikkahakukone"
subtitle: "2013"
order: d
image: "3.jpg"
---

Vuonna 2013 olin mukana startup-yrityksessä. Rakensimme viiden hengen tiimissä nettiin keikkojen hakupalvelua nimeltä Frontle. Palvelun pyrkimyksenä oli helpottaa keikkojen ja konserttien hakua, esimerkiksi niin että pystyisi helposti yhdestä paikasta kootusti näkemään mitä keikkoja on tulossa halutussa kaupungissa haluttuna ajankohtana. Palvelu järjesti hakutuloksia keikkojen suosion ja sosiaalisen median hypen mukaan suosittujen some-palveluiden hengessä.

Frontlea lähdettiin rakentamaan Ruby on Rails -sovelluskehyksen päälle. Oma osuuteni keskittyi paljolti Front-End -puoleen ja palvelun rakentamiseen responsiiviseksi.

Frontle (myöhemmin nimellä Gigwhale) ei ole enää toiminnassa. Netissä ei edelleenkään ole kattavaa tällaista palvelua vaan tieto konserteista on hajallaan siellä sun täällä. Frontle sai jonkunverran tunnustusta Startup-piireissä ja voitti erään kilpailunkin niin että tiimimme vetäjä kävi Lontoossa ideaa pitchaamassa.

Aika tässä projektissa oli erittäin hyödyllistä sen suoman kokemuksen kannalta. Teknisten oppien lisäksi pääsin tutustumaan kiehtovaan lean startup -maailmaan ja kaikkeen kulttuuriin, mitä siihen liittyy. Oli mielenkiintoista tutustua muihin aloitteleviin startup-tiimeihin ja tapahtumiin.
