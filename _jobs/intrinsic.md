---
title: "Intrinsic Oy"
subtitle: "2015 - 2020"
order: b
image: "3.jpg"
---

Työskentelin Intrinsic -nimisessä ohjelmistoyrityksessä Tampereella systeemisuunnittelijana. Toteutimme ja ylläpidimme asiakkaiden tarpeisiin räätälöityjä järjestelmiä.

Intrinsic on ollut mukana esimerkiksi toteuttamassa Suomen tiesää- ja kelikeskusjärjestelmiä. Tästä on avautunut minulle kiehtovia näkökulmia mm. älykkään liikenteen ja avoimen datan maailmoihin. 

Pienen yrityksen hyvänä puolena on se että työtehtävät ovat olleet monipuolisia ja olenkin päässyt tutustumaan ohjelmistoprojektien kaikkiin mahdollisiin vaiheisiin asiakkaan ensimmäisestä yhteydenotosta ohjelmistojen määrittelyyn, toteutukseen, ylläpitoon ja aina alasajoonkin saakka. Olen päässyt mukaan useisiin eri projekteihin eri rooleissa ja useiden eri tuotteiden toteutukseen ja ylläpitoon.

Olen ylläpitänyt vanhoja legacy-järjestelmiä jotka ovat olleet peräisin vuosikymmenten takaa ja päässyt toteuttamaan myös aivan uusia ohjelmistoja alusta alkaen nykypäivän tekniikoilla. Dokumentointi, projektinhallinta ja myös palvelimien ylläpito on tullut tutuksi.
